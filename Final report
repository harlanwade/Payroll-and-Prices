# Závěrečná zpráva k projektu

## 1. Rostou v průběhu let mzdy ve všech odvětvích, nebo v některých klesají?
Dostupná jsou data za roky 2000–2021, resp. meziroční rozdíly ve výplatách za roky 2001–2021. Během těchto roků stoupaly v průměru platy setrvale ve všech odvětvích. V odvětví “Kulturní, zábavní a rekreační činnosti” byl v posledních dvou sledovaných letech klesající trend. U Peněžnictví a pojišťovnictví jsme pokles v platech sledovali ve dvou po sobě jdoucích letech 2009 a 2010. Kritický byl rok 2013, kdy klesly platy ve 12 z 19 odvětví.

## 2. Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?
V roce 2006 si šlo za průměrný český plat koupit 1378 litrů mléka a 1331 chlebů. V roce 2018 to bylo 1772 litrů mléka a 1446 chlebů. Z toho vyplývá, že životní úroveň průměrného Čecha za tuto dobu o něco stoupla. Zároveň je vidět, že mléko zdražilo výrazně méně než chléb.

## 3. Která kategorie potravin zdražuje nejpomaleji (je u ní nejnižší percentuální meziroční nárůst)?
Z dat za roky 2006–2018, resp. meziročních změn v cenách za roky 2007–2018, je zřejmé, že nejpomaleji zdražují rajčata. Ta za sledované období dokonce v průměru zlevňovala, a to tempem 0,72 % za rok. Následuje cukr krystal, který ročně v průměru zdražoval o 0,14 %. Naopak nejrychleji zdražovaly brambory, a sice tempem 12,1 % za rok.

## 4. Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?
Ve sledovaném období tomu tak bylo pouze v roce 2008, kdy vzrostly průměrně ceny sledovaných kategorií o 12,42 %. Výrazný byl v tomto roce ale také růst mezd, a to o 9,53 %. Nejvyšší hodnoty, a sice 6,41 procentního bodu, dosáhl rozdíl růstu cen a růstu platů v kritickém roce 2013. Tehdy ceny sledovaných kategorií vzrostly o 5,26 %, platy v průměru naopak o 1,15 % klesly.

## 5. Má výška HDP vliv na změny ve mzdách a cenách potravin?
V datech za sledované období vidíme, že růst HDP většinou souvisí s růstem platů a cen, zatímco jeho pokles je často doprovázen zpomalením růstu mezd nebo jejich poklesem. V letech s výrazným růstem HDP, jako 2005–2008 a 2015–2019, rostly i průměrné platy. Naopak v letech poklesu HDP, zejména 2009 a 2012–2013, došlo buď k minimálnímu růstu platů, nebo dokonce k jejich poklesu (často při současném růstu cen, což vedlo k reálnému snížení kupní síly). Celkově lze říci, že mezi změnami HDP, platů a cen existuje silná korelace, ale ne vždy s okamžitou reakcí. Roli zde hraje mj. i hospodářská politika.
